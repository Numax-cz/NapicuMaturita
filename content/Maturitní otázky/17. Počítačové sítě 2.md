---
title: 17. Počítačové sítě 2
author: Marcel Mikoláš
tags:
  - výpočetní-technika
created: 2025-04-09
---
1. [[#Model ISO/OSI]]
2. [[#Architektura TCP/IP]]
3. [[#Protokoly jednotlivých vrstev]]
4. [[#Adresace v počítačových sítích]]
5. [[#Trendy v oblasti počítačových sítí (SDN, IoT, 5G)]]
---

## Model ISO/OSI
* Model ISO/OSI je referenční model **pro komunikaci v počítačových sítích.**
* Úlohou referenčního modelu je **poskytnout základnu pro vypracování norem pro účely propojování systémů.** 
* Otevřený systém podle tohoto modelu je abstraktním modelem reálného otevřeného systému. Norma tedy nespecifikuje implementaci systémů, ale uvádí všeobecné principy sedmivrstvé síťové architektury.
![[Pasted image 20250409191424.png|center|300]]

* ### Vrstvy ISO/OSI:
	1. **Fyzická vrstva**
		- Zajišťuje přenos bitů přes fyzické médium (např. kabely, optické vlákno, rádiové vlny). Určuje elektrické signály, rozhraní pro přenos dat.
	2. **Linková vrstva**
		- Řídí přenos dat mezi zařízeními v síti, detekuje chyby, zajišťuje řízení přístupu k médiu (např. Ethernet).
	3. **Síťová vrstva**
		- Zajišťuje směrování dat mezi zařízeními v různých sítích. Protokol: **IP** (IPv4, IPv6).
	4. **Transportní vrstva**
		- Zajišťuje spolehlivý přenos dat mezi zařízeními, řízení toku a kontrolu chyb. Protokoly: **TCP**, **UDP**.
	5. **Relační vrstva**
		- Umožňuje dvěma zařízení komunikovat mezi sebou a spravuje trvání této komunikace. Může se jednat o spojení, které je otevřeno po dobu celé transakce, nebo o několikrát otevřené a uzavřené spojení v průběhu relace.
	6. **Prezentace**
		- Zodpovídá za transformaci dat, kódování, šifrování. Ne vždy implementováno explicitně v některých protokolech.
	7. **Aplikační vrstva**
		- Interakce uživatele s aplikacemi a službami, např. webové prohlížeče, e-mail, FTP. Protokoly: **HTTP**, **FTP**, **SMTP**, **IMAP**, **POP3**.
---

## Architektura TCP/IP
* Model TCP/IP (Transmission Control Protocol / Internet Protocol) **je čtyřvrstvý síťový model**, který popisuje, jak data proudí sítí. Na rozdíl od 7vrstvého modelu ISO/OSI je **TCP/IP jednodušší a více odráží skutečný provoz na internetu.**
![[Pasted image 20250412191900.png|center|400]]


---

## Protokoly jednotlivých vrstev

| Vrstva             | Funkce                                      | Příklady protokolů |
|--------------------|---------------------------------------------|--------------------|
| 1. Fyzická          | Fyzický přenos bitů (elektrické/optické signály) | USB, Bluetooth, Ethernet kabely |
| 2. Linková (spojová)| Přenos rámců v rámci jedné sítě             | Ethernet, Wi-Fi, PPP |
| 3. Síťová           | Směrování a logické adresování              | IP, ARP, ICMP |
| 4. Transportní      | Spolehlivý nebo rychlý přenos dat           | TCP, UDP |
| 5. Relační          | Správa spojení mezi aplikacemi              | NetBIOS, RPC |
| 6. Prezentační      | Převod dat (kódování, šifrování, komprese)  | SSL/TLS, JPEG, MPEG |
| 7. Aplikační        | Poskytuje služby přímo aplikacím            | HTTP, HTTPS, FTP, SMTP, POP3, IMAP, DNS, DHCP |



* ### 1. Síťová vrstva (Network Layer)
	* **IP (Internet Protocol)**
		- Základní protokol pro směrování dat v síti.
		- Odpovědný za doručení paketů z odesílatele k příjemci na základě IP adresy.
	* **ARP (Address Resolution Protocol)**
		- Používá se k nalezení MAC adresy zařízení v místní síti na základě jeho IP adresy.
		- Typický v Ethernetových sítích.
		- Funguje pouze v rámci jedné lokální sítě (LAN).
	* **ICMP (Internet Control Message Protocol)**
		- Slouží k posílání zpráv o chybách v komunikaci a k testování dostupnosti zařízení.
		- Používán například příkazem `ping` nebo `traceroute`.

<br><br>
* ### 2. Transportní vrstva (Transport Layer)
	 * **UDP (User Datagram Protocol)**
		- **Nespojovaný protokol** (bez potvrzení doručení).
		- Rychlejší než TCP, ale bez záruky doručení nebo správného pořadí.
		- Použití: streamování videa, VoIP, online hry.
	* **TCP (Transmission Control Protocol)**
		- **Spojovaný protokol** (vyžaduje navázání spojení).
		- **Zajišťuje**:
		  - Doručení dat ve správném pořadí
		  - Ověření správnosti dat (kontrola chyb)
		  - Znovuodeslání ztracených paketů
		- Použití: webové prohlížeče, e-mail, FTP apod.


<br><br>
* ### 3. Aplikační vrstva (Application Layer)
	* **HTTP (Hypertext Transfer Protocol)**
		- Protokol pro přenos webových stránek.
		- Funguje nad TCP.
		- Port 80 (standardně).
	* **HTTPS (HTTP Secure)**
		- Šifrovaná verze HTTP (pomocí TLS/SSL).
		- Chrání přenášená data před odposlechem a úpravami.
		- Port 443.
	* **FTP (File Transfer Protocol)**
		- Protokol pro přenos souborů mezi počítači.
		- Umožňuje nahrávání i stahování.
		- Funguje nad TCP.
		- Porty 20 (data) a 21 (řízení).
	* **SFTP (SSH File Transfer Protocol)**
		- Bezpečný přenos souborů přes šifrované spojení SSH.
		- Nezaměňovat s "Secure FTP" přes SSL/TLS (to je FTPS).
		- Port 22.
	* **SMTP (Simple Mail Transfer Protocol)**
		- Slouží k **odesílání** e-mailů ze zařízení na poštovní server.
		- Funguje nad TCP.
		- Port 25 (nebo 587 pro zabezpečené odesílání).
	* **POP3 (Post Office Protocol version 3)**
		- Slouží ke **stahování** e-mailů ze serveru do zařízení.
		- Po stažení se e-maily často ze serveru smažou.
		- Port 110.
	* **IMAP (Internet Message Access Protocol)**
		- Umožňuje **spravovat e-maily přímo na serveru** (bez nutnosti stahování).
		- Vhodné pro přístup k e-mailům z více zařízení.
		- Port 143 (nebo 993 pro zabezpečený přístup).
	* **DNS (Domain Name System)**
		- Překládá doménová jména (např. `example.com`) na IP adresy (např. `93.184.216.34`).
		- Funguje nad UDP (port 53) a někdy TCP (pro větší dotazy).
	* **DHCP (Dynamic Host Configuration Protocol)**
		- Automaticky přiděluje IP adresy zařízením v síti.
		- Přiděluje také další nastavení, např. masku sítě, výchozí bránu a DNS servery.
		- Funguje nad UDP, porty 67 (server) a 68 (klient).





![[Pasted image 20250412201704.png|center|400]]
![[Pasted image 20250412194619.png|center|400]]

---

## Adresace v počítačových sítích
* ### IP adresace
	* Adresa **slouží k identifikaci rozhraní počítače v síti**. 
	* IP adresy se nacházejí **na 3. vrstvě modelu ISO/OSI** a jejich primárním cílem je zavést hierarchickou strukturu sítě.
	* *Má-li počítač více síťových karet, musí mít každá karta vlastní adresu.*
	![[Pasted image 20250429195129.png|center]]
	* V třídním systému adres hrál důležitou roli první byte adresy. Podle něho se dá usoudit, z jaké třídy je daná adresa a tudíž i jakou masku má daná síť.
	<br><br>
	* ##### IPv4
		* IPv4 adresa **je 32 bitů dlouhé číslo** (např. `192.168.1.135`). Pro snažší manipulaci s tímto číslem je rozděleno **na osmice bitů oddělené tečkami**.
		*  I přes **nedostatek IPv4** adres je tento protokol **stále nejpoužívanější** a jeho použití **v malých sítích je velice jednoduché**.
		* Počet dostupných adres - **2³² = 4 294 967 296** možností adres.
		![[Pasted image 20250429191717.png|center]]
	* ##### IPv6
		* IPv6 adresa **je 128 bitů dlouhé číslo** (např. `2001:0db8:85a3:0000:0000:8a2e:0370:7334`). Pro snažší čitelnost je rozděleno **na osm 16bitových bloků oddělených dvojtečkami**.
		* Oproti IPv4 přináší **obrovské množství dostupných adres** a také **moderní vlastnosti** jako je automatická konfigurace nebo vestavěná bezpečnost (IPSec).
		* Počet dostupných adres – **2¹²⁸ ≈ 3,4 × 10³⁸** možností adres, což je prakticky nevyčerpatelný počet.
		* IPv6 podporuje **zkrácený zápis** – bloky nul lze vynechat pomocí `::` (např. `2001:db8::1`).
		![[Pasted image 20250429192718.png|center|500]]
	* ##### Veřejné IP adresy
		- Unikátní v rámci celého internetu
		- Přiděluje je poskytovatel internetu (ISP)
		- Přístupné z vnější sítě (např. z internetu)
		![[Pasted image 20250429193405.png|center|500]]
	* #### Privátní IP adresy
		- Používají se **uvnitř lokální sítě (LAN)**
		- Nepřístupné z internetu bez překladu (NAPT, NAT)
		- Typické rozsahy:
			  - `10.0.0.0 – 10.255.255.255`
			  - `172.16.0.0 – 172.31.255.255`
			  - `192.168.0.0 – 192.168.255.255`
	
	<br><br>
* ### Subnetting
	* Je vhodné, aby pro jednu fyzickou síť **existovala jedna IP síť**. Jestliže však organizace získala síť ze **třídy A**, pak by její síť musela být ohromná, $2^{24}$ stanic je velice těžké udržovat a při použití sítě ethernet, kdy by všechny stanice sdílely jediné médium, by nebyla propustnost sítě nejvyšší. Proto **vznikly tendence sítě rozdělit na menší celky, podsítě**.
	
		|                |              |              |              |              |
		|----------------|--------------|--------------|--------------|--------------|
		| **Síť**        | 11000000     | 10101000     | 00001010     | **00000000**     |
		| **Maska sítě** | 11111111     | 11111111     | 11111111     | 00000000     |
		| **Maska podsítě** | 11111111  | 11111111     | 11111111     | 11**000000**     |
		| **Podsíť 0**   | 11000000     | 10101000     | 00001010     | 00**000000**     |
		| **Podsíť 1**   | 11000000     | 10101000     | 00001010     | 01**000000**     |
		| **Podsíť 2**   | 11000000     | 10101000     | 00001010     | 10**000000**     |
		| **Podsíť 3**   | 11000000     | 10101000     | 00001010     | 11**000000**     |
	
	* *Tabulka - Síť, podsíť a nadsíť, tučně je vyznačen prostor pro stanice.*
	<br><br>
	* **Efektivní využití adres** – Zabrání plýtvání IP adresami (např. síť pro 30 zařízení nemusí mít 254 volných adres).
	* **Lepší bezpečnost** – Části sítě (např. kancelář, serverovna, hosté) lze izolovat.
	* **Zvýšení výkonu** – Méně zařízení na jedné síti znamená méně kolizí a broadcastů.
	* **Zjednodušení správy sítě** – Jednotlivé části sítě lze lépe řídit, monitorovat a spravovat.
	
	<br><br>
	* ##### Příklad: 
		* Máme síť `192.168.1.0/24` a potřebujeme **rozdělit síť na 2 části**, každou **pro 100 zařízení**.
		- `/25` (tedy `255.255.255.128`) poskytuje 126 hostů
		- Vzniknou dvě podsítě:
		  - `192.168.1.0/25` → zařízení s IP `192.168.1.1 až 192.168.1.126`.
		  - `192.168.1.128/25` → zařízení s IP `192.168.1.129 až 192.168.1.254`.

<br><br>
* ### Maska sítě
	  * Maska sítě **je číslo**, které **udává, jak velká je daná síť**. Lze ji zapsat buď jako **obyčejné číslo z rozsahu 0 až 32 nebo jako IP adresu**, která má specifické hodnoty.
	  * **Číselná reprezentace** - Udává, kolik bitů zleva má hodnotu 1, např. pro masku 8 to bude 11111111 a zbytek samé nuly.
	  * **V zápisu IP adresy** - Má maska 8 podobu 255.0.0.0.
	  * **Maska určuje, které bity se nesmějí měnit** pro danou síť, **ty jsou označeny jedničkami,** bity, které nesou **hodnotu 0, je možné v rámci sítě měnit.** 
	  * *Pokud má tedy maska hodnotu 24, tedy maska obsahuje 24 jedniček, pak z IP adresy zbylo pouhých 8 bitů, které lze měnit. Počet adres v dané síti je tedy $2^8$ = 256.*


---

## Trendy v oblasti počítačových sítí (SDN, IoT, 5G)
* ### SDN (Software Defined Networking)
	* Umožňuje konfigurovat a **spravovat sítě pomocí softwaru.**
	* Umožňuje centralizované řízení síťového provozu a **zjednodušuje konfiguraci a správu sítě**. SDN slibuje větší **flexibilitu, lepší škálovatelnost a efektivnější využití síťových zdrojů.**
	* Využívají virtualizaci síťových funkcí, což umožňuje centrální správu sítě a **eliminuje potřebu konfigurovat jednotlivé routery a switche.**
	<br><br>
	* ##### Výhody:
		* Centralizované řízení sítě pomocí softwarového řadiče
		* Transparentnost provozu
		* Rychlejší reakce na problémy a změny
		* Lepší efektivita a využitelnost zdrojů
		* Větší zabezpečení, které je dosaženo pomocí izolace jednotlivých segmentů sítě

* ### IoT – Internet of Things
	* Označení pro síť **fyzických zařízení, vozidel, domácích spotřebičů a dalších zařízení,** která jsou **vybavena elektronikou, softwarem, senzory, pohyblivými částmi a síťovou konektivitou,** která umožňuje těmto zařízením se **propojit a vyměňovat si data.**
	* Umožňuje zařízením, aby byla zjištěna či vzdáleně kontrolována pomocí existující infrastruktury (počítačová síť, Internet, mobilní síť, …), která umožňuje lepší integraci fyzických zařízení do počítačově řízených systémů.
	![[Pasted image 20250414190458.png|center|300]]
	
	* ##### Výhody:
		* Automatizace a pohodlí.
		* Úspora energie (např. automatické zhasínání světel).
		* Přesné sledování a sběr dat.
		* Možnost dálkového řízení a upozornění (notifikace).
	* ##### Příklady:
		* **Chytrá domácnost:** termostat, světla, zásuvky, kamery, alarmy.
		* **Průmysl (IIoT):** výrobní linky, senzory ve skladech, sledování strojů.
		* **Zdravotnictví:** nositelná zařízení měřící tep, okysličení krve.
		* **Zemědělství:** senzory vlhkosti půdy, automatické zavlažování.

* ### 5G
	* 5G je zkratka pro **pátou generaci mobilních sítí**, která je nástupcem 4G (LTE).
	* Jednou z klíčových vlastností 5G je velmi **nízká latence** (zpoždění), která se může pohybovat v jednotkách milisekund.
	* Další výhodou je výrazně vyšší **přenosová rychlost**, která může v ideálních podmínkách dosáhnout až 20 Gbit/s.
	* 5G využívá nejen tradiční frekvenční pásma (například kolem 3,5 GHz), ale také tzv. **milimetrové vlny** (kolem frekvence 30–300 GHz) – velmi vysokofrekvenční pásma, která umožňují extrémně rychlý přenos dat, ale mají omezený dosah a hůře procházejí skrz překážky. Proto je pro 5G potřeba hustší síť základnových stanic a menších vysílačů (tzv. small cells), obvykle rozmístěných blíž k uživatelům – například na lampách veřejného osvětlení.
	![[Pasted image 20250414192638.png|center|400]]
	
	* ##### Výhody:
		* Extrémně vysoké rychlosti přenosu dat (až 10 Gbit/s).
		* Minimální latence (zpoždění), vhodná pro aplikace v reálném čase.
		* Schopnost obsloužit miliony zařízení současně (IoT).
		* Vysoká spolehlivost a efektivita přenosu.
	* ##### Nevýhody:
		* Kratší dosah signálu, zejména u vysokofrekvenčních pásem.
		* Vyšší nároky na infrastrukturu (více vysílačů).
		* Vyšší spotřeba energie některých zařízení.
		* Vysoké náklady na výstavbu a modernizaci sítí.
		
	* ##### 5G v České republice 2025:
		* V České republice se rozvoj 5G začal naplno rozbíhat **po roce 2020**, kdy ČTÚ vydražil potřebné frekvence operátorům. Tyto frekvence se pohybují **hlavně kolem 700 MHz a 3,5 GHz**.
		* První 5G signál se objevil v **Praze**, **Brně** a **Kolíně**, dnes už se pokrytí rozšířilo do dalších měst a obcí.
		* Ve větších městech už lze 5G běžně využívat, ale **na venkově je pokrytí stále částečné** a často se jedná o tzv. **5G Non-Standalone** (NSA), což znamená, že 5G běží nad stávající 4G infrastrukturou.
