---
title: 15. Teorie informace
author: Marcel Mikoláš
tags:
  - výpočetní-technika
created: 2025-03-09
---
1. [[#Informace, jednotky]]
2. [[#Ukládání dat v počítači]]
3. [[#Kódování, šifrování, komprimace]]
---
## Informace, jednotky
* Informace je základním pojmem v informatice a obecně ve všech oblastech, kde dochází ke zpracování dat. Můžeme ji definovat jako údaj, který má pro příjemce nějaký význam. Počítače pracují s informacemi v **binární soustavě**, kde jsou data reprezentována pomocí dvou stavů – **0 a 1**.
<br>
* **Bit (b)** je nejmenší jednotka informace a může nabývat dvou hodnot (0 nebo 1)* .
 * **Byte (B)** obsahuje 8 bitů a umožňuje reprezentovat **256 různých stavů (2⁸ = 256)**.
 <br>
 * V některých oblastech, hlavně v marketingu, se místo binární soustavy používá desítková soustava, kde 1 KB = 1000 B. Proto se například kapacity pevných disků nebo flash disků uvádějí v jiných hodnotách, než jak je počítač skutečně vnímá.
<br>
 * Větší jednotky:
	* **Kilobyte (KB)** = 1024 B
	* **Megabyte (MB)** = 1024 KB
	* **Gigabyte (GB)** = 1024 MB
	* **Terabyte (TB)** = 1024 GB

---
## Ukládání dat v počítači
* Ukládání dat je klíčovou součástí výpočetní techniky, protože umožňuje uchovávat informace pro pozdější použití, jejich analýzou a zajišťuje přístup k nim, když je potřeba. 
* V průběhu času prošlo výrazným vývojem. Data lze ukládat na různé typy médií, od historických mechanických zařízení až po moderní digitální úložiště.
<br><br>
* ### Dočasná paměť
	* Je typ paměti, která uchovává data pouze po určitou dobu, obvykle dokud je napájena. Jakmile je napájení vypnuto nebo přerušeno, všechny uložené informace se ztratí.  
	* Dočasná paměť je nezbytná pro efektivní fungování počítače, protože umožňuje rychlý přístup k datům, která jsou aktuálně používána.

* ### Typy dočasné paměti:
	1. **RAM (Random Access Memory)** – Umožňuje počítači rychle přistupovat k datům, která jsou právě potřeba pro běh programů a operací. RAM je rychlejší než trvalá úložiště, jako jsou pevné disky a SSD.
	2. **Cache paměť** – Cache paměť je malá, ale velmi rychlá paměť, která je umístěna mezi procesorem a hlavní RAM. Je navržena tak, aby uchovávala často používaná data, což výrazně urychluje přístup k těmto datům.

* ### Typy ukládání dat:
	* **Starší typy:**
		* **Magnetické pásky** – Data byla uložena na dlouhé pásky pokryté magnetickým materiálem. Pásky se otáčely a data se zapisovala nebo četla pomocí magnetických hlaviček.
		* **Diskety** – Data byla uchovávána na magnetickém disku uvnitř plastového obalu. Při čtení a zápisu otáčel motor disk a magnetická hlavička zaznamenávala nebo načítala data.
		* **CD** – Optická technologie, kde se na povrchu disku vytvářely malé dírky, které byly čteny laserem.
		* **DVD** – Podobně jako CD, ale s větší kapacitou.
	* **Moderní typy:**
		* **HDD** – Využívá magnetické disky, které se otáčejí, a hlavičky zapisují nebo čtou data na jejich povrchu.
		* **SSD** – Neobsahuje pohyblivé části, místo toho používá **flash paměťové buňky**, které uchovávají data elektronicky.
		* **SD karty** – Používají **flash paměť**, kde data zůstávají uložena v elektronických buňkách i bez připojení k napájení.

---
## Kódování, šifrování, komprimace
* ### Kódování
	* Proces převodu dat do jiného formátu pro zpracování a přenos. Např.:
	* ASCII, Unicode – textové kódování.
	* Base64 – kódování binárních dat do textové podoby.
* ### Šifrování
	* Šifrování je proces převodu dat (plaintextu) do nečitelné podoby (ciphertextu) pomocí klíče. Data jsou tak chráněna před neoprávněným přístupem.
	<br>
	* **Typy šifrování:**
		1. **Symetrické:** Jednodušší a rychlejší, ale vyžaduje bezpečné sdílení klíče. Příklady: AES (Advanced Encryption Standard), DES (Data Encryption Standard).
		2. **Asymetrické:** Používá dvojici klíčů (veřejný pro šifrování, soukromý pro dešifrování). Příklady: RSA, Diffie-Hellman.
		3. **End-to-End šifrování:** Zajišťuje, že data jsou chráněna od odesílatele k příjemci (např. aplikace jako WhatsApp).
		<br>
	* **Příklady použití šifrování:**
		* Zabezpečení komunikace (např. HTTPS).
		* Ochrana souborů (např. šifrování disků).
		* Elektronické podpisy.
* ### Komprimace
	* Komprimace dat je proces redukce velikosti dat, aby byla efektivnější jejich přenositelnost nebo ukládání. Nemá za cíl zabezpečení, ale optimalizaci.
	<br>
	* **Typy komprimace:**
		1. **Ztrátová komprimace:** Některá data jsou nenávratně ztracena. Používá se u multimédií (např. MP3, JPEG).
		2. **Bezztrátová komprimace:** Data lze plně obnovit do původní podoby. Používá se u textových nebo citlivých dat (např. ZIP, PNG, FLAC).
	<br>
	* **Použití komprimace:**
		* Zmenšení velikosti souborů pro rychlejší přenos.
		* Optimalizace úložiště.