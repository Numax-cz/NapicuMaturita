---
title: 16. Počítačové sítě 1
author: Marcel Mikoláš
tags:
  - výpočetní-technika
created: 2025-04-09
---
1. [[#Dělení počítačových sítí]]
2. [[#Topologie počítačových sítí]]
3. [[#Pasivní prvky sítě]]
4. [[#Aktivní prvky sítě]]
---

## Dělení počítačových sítí
 1. ##### Podle velikosti / rozsahu:
	* **PAN (Personal Area Network)** – Osobní síť (např. Bluetooth mezi telefonem a sluchátky)
	* **LAN (Local Area Network)** – Místní síť (např. síť v jedné budově, firmě)
	* **MAN (Metropolitan Area Network)** – Městská síť (např. propojení několika budov ve městě)
	* **WAN (Wide Area Network)** – Rozsáhlá síť (např. internet)  
	![[Pasted image 20250409182741.png|center|400]]

2. ##### Podle způsobu připojení:
	* **Drátové sítě** (např. pomocí ethernetu – UTP kabel)
	* **Bezdrátové sítě** (např. Wi-Fi, LTE, 5G)

3. ##### Podle architektury:
	* **Peer-to-peer (P2P)** – Všichni uživatelé jsou si rovni, žádný centrální server.
	* **Client-server** – Klienti se připojují k serveru, který zpracovává data.


---

## Topologie počítačových sítí
* Topologie sítí se zabývá zapojením různých prvků do počítačových sítí a zachycením jejich skutečné a logické (virtuální) podoby.
* Topologii lze zvažovat jako určitý tvar či strukturu dané sítě. **Tento tvar nemusí nutně korespondovat se skutečným fyzickým rozvržením prvků**, zapojených v síti. Například počítače v malé domácí síti mohou být uspořádány v pomyslném kruhovém tvaru, ale nemusí to nutně znamenat, že jejich logické zapojení představuje příklad kruhové topologie.
<br><br>
* ##### Klasifikace síťových topologií:
	* **Fyzická topologie** popisuje reálnou konstrukci sítě, jednotlivé uzly a fyzicky zapojená zařízení a jejich umístění včetně instalovaných kabelů, přesného umístění uzlů a přípojek mezi nimi (např. UTP).
	* **Logická topologie** se vztahuje k tomu, jak jsou data v síti přenášena a kudy protékají z jednoho zařízení do druhého. Nemusí nutně kopírovat fyzické schéma sítě.
	* **Signálová topologie** BC, GC, MC, UC

<br><br>
* ##### Běžné topologie a jejich dělení:
	* **Sběrnicová (bus)** – Jedno společné vedení, zařízení jsou připojena jako větve. Levné, ale náchylné na chyby.
	* **Hvězdicová (star)** – Každé zařízení je připojeno do centrálního uzlu (např. switch). Nejčastější u LAN.
	* **Kruhová (ring)** – Zařízení tvoří uzavřený kruh. Pokud jeden bod vypadne, síť se může rozpadnout.
	* **Stromová (tree)** – Kombinace hvězdy a sběrnice, vhodná pro větší sítě.
	* **Síťová (mesh)** – Každé zařízení je propojeno s několika dalšími. Vysoká spolehlivost.
	![[Pasted image 20250409183803.png|center|400]]
---

## Pasivní prvky sítě
* Jedná se o **síťový prvek**, který data v síti (typicky Ethernet) **pouze přenáší bez jakékoliv další modifikace** či jiného zásahu. 
* Tyto prvky sítě přenášejí data na tzv. první vrstvě. Jejich úkolem je **pouze přenést nezměněný datový signá**l mezi propojenými uzly.  
* Většinu pasivních síťových prvků tvoří kabely, dále jejich spojky, rozvaděče, koncovky či zásuvky.
* Do pasivních prvků sítě patří: 
	* **Kabeláž**
	* **Zásuvky a konektory**
	* **Patch panely**
	* **Rozvaděče (racky)**
	* **Organizéry a kabelové žlaby**
	* **Přechodové a prodlužovací kabely (patch kabely)**
	* **Rozbočovače (pasivní)**

<br><br>
* ### Příklady pasivních prvků:
	* ##### Koaxiální kabel
		* Koaxiální kabel je tvořen dvěma soustřednými vodiči, od nichž je odvozen také název tohoto kabelu – coaxial znamená soustředný.
		* Maximální přenosová rychlost **10 Mb/s**.
		![[Pasted image 20250429203451.png]]
		* **Tenký koaxiální kabel** - Dnes používá častěji i v jiných oborech (rozvody antén apod.), má průměr 0,6 cm, impedanci 50 Ohm a **maximální dosah 185 m**. Standart 10Base2.
	
	<br><br>
	* ##### Kroucená dvojlinka
		* Je nejpoužívanější typ kabelu v počítačových sítích.
		* V počítačových sítích se **používají kabely tvořené čtyřmi páry vodičů zakončené konektory RJ-45**. 
		![[Pasted image 20250429205356.png|center|300]]
		 * **Důvod kroucení vodičů** je zlepšení elektrických vlastností kabelu. **Minimalizují se takzvané přeslechy** mezi páry a **snižuje se elektromagnetické interakce** mezi dvojlinkou a jejím okolím, tj. je omezeno vyzařování **elektromagnetického záření do okolí** i jeho příjem z okolí.
			![[Pasted image 20250429205200.png|center|550]]
			
			| Typ   | Název                  | Popis                                                  |
			|-------|------------------------|---------------------------------------------------------|
			| UTP   | Unshielded Twisted Pair | Nestíněná dvojlinka – nejběžnější typ kabelu.         |
			| STP   | Shielded Twisted Pair  | Dvojlinka s opletem – odolnější vůči rušení.           |
			| FTP   | Foiled Twisted Pair    | Stínění každého páru fólií nebo kolem celé sady párů.  |
			| S/FTP | Shielded/FTP           | Kombinace opletení a fólie – vysoká odolnost proti EMI.|

		 * Kabely se podle kvality, která závisí především na maximální použitelné frekvenci signálu, rozdělují do kategorií **Cat1 až Cat8**. Kabely **nižších kategorií obvykle nepoužívají stínění** – **označují se UTP**, kabely **Cat7 a Cat8 vždy používají stínění** jednotlivých párů (U/FTP), celého kabelu (S/UTP, F/UTP), případně obojí.
	 
			| Kategorie | Max. rychlost | Max. frekvence | Stínění     |
			|-----------|----------------|----------------|-------------|
			| Cat 3     | 10 Mb/s        | 16 MHz         | Nechráněná  |
			| Cat 5     | 100 Mb/s       | 100 MHz        | Obvykle UTP |
			| Cat 5e    | 1 Gb/s         | 100 MHz        | UTP/STP     |
			| Cat 6     | 1–10 Gb/s*     | 250 MHz        | UTP/STP     |
			| Cat 6a    | 10 Gb/s        | 500 MHz        | Obvykle STP |
			| Cat 7     | 10 Gb/s        | 600 MHz        | STP/SFTP    |
			| Cat 7a    | 10 Gb/s        | 1000 MHz       | S/FTP       |
			| Cat 8     | 25–40 Gb/s     | 2000 MHz       | S/FTP       |
	
	<br><br>
	* ##### Optický kabel (Fiber-Optic)
		* Optický kabel přenáší data **pomocí světelných impulsů**, které procházejí **tenkým skleněným nebo plastovým vláknem**. Tato technologie umožňuje **vysokou rychlost, velkou šířku pásma** a **minimální rušení**.
		* **Vysílač** (označován Tx), zpravidla LED nebo laserová dioda, převádí tedy elektrické signály na světelné impulsy a **přijímač** (Rx) je složen z fotodetektoru, který převádí optický signál do elektrického tvaru.
		 ![[Pasted image 20250429210927.png|center|600]]
		
			| Typ vlákna        | Způsob šíření | Průměr jádra | Vzdálenost             | Rychlost           | Použití                    |
			|-------------------|----------------|--------------|------------------------|--------------------|----------------------------|
			| **Single-mode (SMF)** | Jeden paprsek   | ~9 µm        | 10–120 km (i více s opakovači) | 1–400 Gb/s a více | Venkovní páteřní sítě, ISP |
			| **Multi-mode (MMF)**  | Více paprsků     | ~50–62,5 µm  | 100–400 m (v závislosti na typu OM) | Až 100 Gb/s      | Datová centra, LAN         |
		* **Jednovidová (single-mode) vlákna** přenášejí světlo **jedním paprskem**, takže umožňují **dlouhý přenos** bez ztrát. 
		* **Mnohovidová (multi-mode) vlákna** přenášejí **více paprsků zároveň**, což je vhodné na **kratší vzdálenosti**, ale s větším rozptylem a útlumem.
	
	<br><br>
	* ##### Konektory a zásuvky
		* **Konektory a zásuvky** slouží k **propojení jednotlivých částí sítě**. Umožňují připojit kabely k síťovým zařízením, rozvodným panelům nebo koncovým stanicím. 
		* Liší se podle **typu přenosového média** – jiný konektor se používá pro metalické kabely a jiný pro optická vlákna.
		* Důležitá je **kvalita spojení**, která ovlivňuje přenos signálu – u optiky např. přesnost zarovnání vláken, u metaliky správné zakončení a stínění.
		![[Pasted image 20250430185715.png|center]]
		* **Metalické kabely – kroucená dvojlinka (Twisted Pair)**
			- **RJ-45** - Používá se nejčastěji pro Ethernet (LAN), má 8 pinů a je standardem pro síťové připojení. 
			- **RJ-11** - Menší konektor s 4 nebo 6 piny, využívá se hlavně pro telefonní linky nebo ADSL modemy.
		* **Koaxiální kabely**
			- **BNC (Bayonet Neill–Concelman)** - Bajonetový konektor, používaný ve starších Ethernet sítích, kamerových systémech a laboratorních přístrojích.
			- **F konektor** - Závitový konektor často využívaný pro kabelovou televizi nebo připojení modemů k anténnímu rozvodu.
			- **T-kus (BNC T-connector)** - Sloužil k připojení více zařízení v sítích s topologií sběrnice. Dnes již téměř nepoužívaný.
		* **Optická vlákna**
			- **SC (Subscriber Connector)** - Čtvercový konektor s jednoduchým zasunutím, běžný v LAN a páteřních sítích.
			- **LC (Lucent Connector)** - Malý a kompaktní konektor, často se používá v datových centrech. Často se vyskytuje v duplexní podobě.
			- **ST (Straight Tip)** - Kruhový konektor s bajonetovým zajištěním, častější v dřívějších optických instalacích.
			- **MTP/MPO (Multi-Fiber Push-On)** - Vysoce husté konektory pro paralelní přenos více vláken – např. 12 nebo 24 vláken v jednom konektoru. Používají se v moderních datových centrech.




---

## Aktivní prvky sítě
* Opak pasivního prvku sítě, je takový prvek sítě, který **s datovým signálem vykonává určitou aktivní činnost.**
* Nejedná se pouze o mechanické součásti sítě, ale o **zařízení, na kterých běží určitý software vykonávající nějakou činnost** s procházejícím datovým signálem.
* Do aktivních prvků sítě patří: 
	* **Opakovač (repeater)**
	* **Rozbočovač (hub)**
	* **Most (bridge)**
	* **Směrovač (router)**
	* **Brána (gateway)**
	* **Přepínač (switch)**
	* **Powerline adaptéry**
	* **Access point (AP/přístupový bod)**
	* **Server**
	* **Síťové adaptéry**

<br><br>
* ### Příklady aktivních prvků:
	* ##### Hub (rozbočovač)
		* **Hub** je jednoduché síťové zařízení, které pracuje na **1. (fyzické) vrstvě modelu ISO/OSI**. Přijímá data z jednoho portu a **vysílá je na všechny ostatní porty** bez ohledu na cílové zařízení – data tedy dostanou **všechna připojená zařízení**, což způsobuje zbytečný provoz.
		* Hub **nerozlišuje MAC adresy**, neprovádí žádnou filtraci ani směrování. Je to dnes **zastaralé zařízení**, nahrazené **switchem**, který je mnohem efektivnější a bezpečnější.
		![[Pasted image 20250430193243.png|center|400]]
		<br><br>

	* ##### Most (bridge)
		* **Most** je síťové zařízení, které **spojuje dvě (nebo více) síťových segmentů** na **linkové vrstvě (2. vrstva ISO/OSI)**. Funguje podobně jako switch, ale většinou má **méně portů** a slouží k **oddělení provozu mezi částmi sítě**.
		* Analyzuje **MAC adresy** a rozhoduje, zda má rámec přeposlat nebo zadržet – čímž **omezuje zbytečný provoz** a **zvyšuje výkon sítě**.
		* Dříve byl běžnější v menších sítích, dnes je většinou **nahrazen switchem**, který má širší možnosti.
		![[Pasted image 20250430195102.png|center|360]]
		<br><br>


	* ##### Switch (přepínač)
		* **Switch** je aktivní síťové zařízení, které slouží k **propojování zařízení v rámci jedné sítě (LAN)**. Na rozdíl od hubu přeposílá data **inteligentně jen ke konkrétnímu cílovému zařízení** – podle **MAC adresy**.
		* Switch pracuje na **2. (linkové) vrstvě modelu ISO/OSI**, ale existují i **Layer 3 switche**, které zvládají základní směrování. Zvyšuje **efektivitu a bezpečnost přenosu** v síti, protože minimalizuje zbytečný provoz.
		![[Pasted image 20250430193105.png|center|500]]
		<br><br>

	* ##### Směrovač (router)
		* **Router** je zařízení, které **propojuje různé sítě** a zajišťuje **směrování dat** mezi nimi – typicky mezi **lokální sítí (LAN)** a **internetem (WAN)**. 
		* Na základě IP adres **rozhoduje, kudy se budou data posílat**, aby dorazila ke správnému cíli.
		![[Pasted image 20250430191503.png|center|500]]
		* **Moderní routery často obsahují i další funkce, jako například:**
			- Přidělování IP adres (DHCP server),
			- Firewall,
			- NAT (překlad privátních IP adres na veřejnou),
			- Wi-Fi přístupový bod.
		
		<br><br>
		
	* ##### Brána (gateway)
		* **Brána** je zařízení, které propojuje **dva různé síťové systémy s odlišnými protokoly**. Na rozdíl od jiných síťových zařízení **rozumí obsahu dat** a dokáže jej **převádět**. Pracuje až na **aplikační vrstvě modelu ISO/OSI**.
		* Typickým příkladem je **GSM brána**, která převede webová data na SMS zprávu. V sítích TCP/IP se často používá pojem **brána** i pro zařízení, která zajišťují **přístup do internetu**.
		 ![[Pasted image 20250430191854.png|center|400]]
		<br><br>
		
	* ##### Síťová karta
		* **Síťová karta**, anglicky označována jako **Network Interface Card** (NIC) je  zařízení, které **zprostředkovává komunikaci síťového zařízení se samotnou sítí**. Nejčastěji bývá **již součástí základní desky počítače** (integrovaná síťová karta) nebo ve formě zásuvné karty do slotu (např. ISA, PCI, PCI-e, u notebooku PCMCIA, ale také např. USB) v základní desce.
		![[Pasted image 20250430192140.png|center]]
		* **A** - *Síťová karta do ISA slotu, kde se síť připojuje pomocí kroucené dvojlinky s koncovkou RJ-45.*
		* **B** - *Síťová karta do ISA slotu základní desky, ale připojuje se k ní koaxiální kabel s bajonetovou koncovkou.*
		* **C** - *Je PCMCIA síťová karta do notebooku (starší notebooky).*
		* **D** - *USB síťová karta.*