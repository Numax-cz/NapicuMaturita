---
title: 18. Tvorba webových stránek
author: Marcel Mikoláš
tags:
  - výpočetní-technika
created: 2025-03-22
---
- [[#Web, internet, HTTP, domény, hosting]]
- [[#HTML – struktura]]
- [[#CSS – vzhled]]
- [[#JavaScript – interaktivita]]
- [[#Editory (VS Code)]]
- [[#Frameworky (Bootstrap, React)]]
- [[#CMS (WordPress)]]
- [[#Responzivní design]]
- [[#SEO, hosting]]
- [[#Zabezpečení (SSL)]]
- [[#Budoucnost - PWA, AI ve webu]]
---

## Web, internet, HTTP, domény, hosting
* ### Web (World Wide Web)
	* Označení pro systém prohlížení, ukládání a odkazování dokumentů nacházejících se na internetu.
	* Dokumenty si **prohlížíme pomocí webového prohlížeče**, jsou uloženy na webových serverech a jsou navzájem propojeny pomocí hypertextových odkazů zapisovaných ve formě URL (například https://www.seznam.cz nebo https://www.google.com).

* ### Internet
	* Internet je celosvětový **systém propojených počítačových sítí** („síť sítí“), ve kterých **mezi sebou počítače komunikují** pomocí rodiny protokolů **TCP/IP**. Používá se ke sdílení a výměně data a komunikaci.
	* Umožňuje přístup k různým službám, jako je web, e-mail, chat, a mnoho dalších aplikací.

* ### HTTP (Hypertext Transfer Protocol)
	* **Protokol** - Používá  se **k přenosu dat mezi webovými servery a webovými prohlížeči.** Umožňuje prohlížeči posílat požadavky na servery a servery posílat odpovědi zpět, což umožňuje zobrazování webových stránek. HTTP je textový protokol, což znamená, že **komunikace mezi serverem a prohlížečem probíhá pomocí textových zpráv.**
	
	* **HTTPS (Hypertext Transfer Protocol Secure)** je bezpečnější verze HTTP, která používá šifrování pomocí SSL/TLS, aby byla data mezi klientem a serverem chráněna.

* ### Domény
	* Adresa, kterou zadáváme do prohlížeče, abychom našli konkrétní webovou stránku. 
	* Je prostředkem **pro přístup k webovým stránkám bez potřeby zapamatování složitých číselných IP adres**, které jsou využívány počítači pro vzájemnou komunikaci.
	* Například `www.stranka.cz` je doména, která směřuje na IP adresu serveru, kde se stránka nachází. Doména se skládá ze dvou částí:
		1. **Jméno domény** (např. „stranka“) – to je unikátní název, který identifikuje webovou stránku.
		2. **TLD (Top-Level Domain)** – to je část za tečkou (např. .com, .org, .cz), která může naznačovat zemi, organizaci nebo účel webu.
	<br><br>
	* ##### Subdoména
		* Subdoména je část domény, která je umístěná před hlavní doménou (TLD). Subdomény umožňují rozdělení a organizování webových stránek nebo služeb na jednom hlavním doménovém jménu. Jsou užitečné pro vytváření různých sekcí nebo aplikací, které jsou stále součástí jedné domény, ale mají své vlastní adresy.
		* **Například:**
			* **shop.stranka.cz** – Zde je **„shop“** subdoménou hlavní domény **stranka.cz**.
			* **blog.stranka.cz** – Zde je **„blog“** subdoménou domény **stranka.cz**.
		![[Pasted image 20250324195044.png|center|500]]
		
* ### Hosting
	* Služba, která **umožňuje uložení webových stránek na serverech připojených k internetu.** 
	* Webové stránky jsou soubory (HTML, CSS, obrázky, databáze, atd.), které je třeba někde uložit, aby byly přístupné uživatelům na internetu. 
	* Hostingové služby poskytují různé typy serverů a zdrojů (např. prostor na disku, šířka pásma), aby webové stránky mohly běžet 24/7.
	<br><br>
	* ### Existují různé druhy hostingu:
		1. **Sdílený hosting** – Více webových stránek sdílí stejný server, což je levnější možnost (např. web hosting).
		2. **VPS (Virtual Private Server)** – Server je virtualizován (vlastní "privátní" prostor)
		3. **Dedikovaný hosting** – Fyzický server.
		4. **Cloud hosting** – Využívá cloudové technologie, kde je webová stránka hostována na více serverech, což zajišťuje flexibilitu a škálovatelnost.
	 ![[Pasted image 20250324195230.png|center|400]]
---

## HTML – struktura
  * HTML **(HyperText Markup Language)** - Základní značkovací jazyk používaný k vytváření struktury webových stránek. 
  * Popisuje strukturu webu pomocí různých značek, které označují různé části obsahu, jako jsou **nadpisy, odstavce, seznamy, odkazy, obrázky** a další.
  * Dále je možnost obohatit design stránky pomocí **kaskádových stylů** (zkratka CSS). Hojně se **využívá i skriptovací jazyk** (např. JavaScript), který dělá stránku pro uživatele více uzpůsobilou.
  * *Pro zajímavost - Vznik: 1990.*
  ![[Pasted image 20250324182127.png|center|150]]
  <br><br>
	```html
	<!DOCTYPE html>  
	<html lang="cs">  
		<head>  
			<meta charset="UTF-8">
			<meta name="viewport" content="width=device-width, initial-scale=1.0">
			<title>Titulní stránka</title>
		</head>
	
		<body>  
			<h1>Ahoj světe!</h1>  
			<p>Vítej na mé stránce :)</p>  
		</body>  
	</html>
	```
* **HTML element** – Celý dokument je uzavřen v tagu `<html>`
* **Hlavička (head)** – Obsahuje metainformace o stránce, jako je její název, kódování, odkazy na externí soubory (např. styly nebo skripty)
* **Tělo (body)** – V této části je umístěn obsah stránky, který je viditelný pro uživatele.
<br><br>
* ### Příklady základních HTML značek:
	1. **Nadpisy** – HTML má šest úrovní nadpisů, které jsou reprezentovány značkami `<h1>` až `<h6>`. `<h1>` je nejvyšší úroveň nadpisu a `<h6>` nejnižší.
		```html
		<h1>Hlavní nadpis</h1>
		<h2>Podnadpis</h2>
		```
	2. **Odstavce** – Text, který chcete zobrazit v samostatném bloku, je obvykle umístěn mezi značky `<p>`:
		```html
		<p>Toto je odstavec textu.</p>
		```

	3. **Odkazy (hypertextové odkazy)** – Odkazy jsou vytvořeny pomocí značky `<a>`, která má atribut `href` určující cílovou adresu:
		```html
		<a href="https://www.nejlepsi-stranka.cz">Navštivte tuto stránku</a>
		```
	4. **Seznamy** – HTML podporuje dva typy seznamů: **neuspořádané (bulleted)** a **uspořádané (číslované)**.:
		```html
		<!-- Neuspořádaný seznam: -->
		<ul>
		    <li>První položka</li>
		    <li>Druhá položka</li>
		</ul>
		<!-- Uspořádaný seznam: -->
		<ol>
			<li>První položka</li>
			<li>Druhá položka</li>
		</ol>
		```
---

## CSS – vzhled
* **CSS (Cascading Style Sheets)** nebo také **kaskádové styly** je jazyk **pro popis vzhledu a formátování dokumentu napsaného v HTML** nebo XML. 
* Pomocí CSS se **určuje, jak se mají jednotlivé HTML prvky** (text, obrázky, tabulky, odkazy, atd.) **zobrazovat** na webových stránkách. 
* CSS umožňuje oddělit obsah a strukturu (HTML) od vizuálního vzhledu (styly), což zjednodušuje údržbu a správu webových stránek.
* *Pro zajímavost - První verze: 1996.*

![[Pasted image 20250324183727.png|center|110]]
<br><br>

* ### Základní struktura CSS
	* Skládá z pravidel, která definují, jak by měly být HTML prvky zobrazeny. Každé pravidlo se skládá z **selektoru** a **deklarace**:
		1. **Selektor** – Určuje, na které HTML prvky se pravidlo vztahuje.
		2. **Deklarace** – Definuje konkrétní styl pro vybraný prvek. Deklarace se skládá z **vlastnosti** a **hodnoty**.
		```css
		p { /* Selektor - Označuje všechny odstavce na stránce. */
			color: blue; /* Deklarace - Nastavuje barvu textu na modrou. */
			font-size: 16px; /* Deklarace - Nastavuje velikost písma na 16px */
		}
		```

	<br><br>
	* ##### Způsoby zápisu CSS:
		1. **Externí CSS** (doporučeno pro větší projekty):
			* *Použití souboru styles.css*
			```html
			<link rel="stylesheet" href="styles.css">
			```
		2. **Interní CSS:**
			```html
			<style>
			  p {
				  color: green;
			  }
			</style>
			```
		3. **Inline CSS:**
			```html
			<p style="color: red;">Toto je text červené barvy.</p>
			```
 ---
## JavaScript – interaktivita
* **JavaScript (JS)** je **dynamický**, **interpretovaný** programovací jazyk používaný hlavně pro **webovou interaktivitu**. 
* Je to **jeden z nejdůležitějších jazyků** na internetu, protože běží ve **webových prohlížečích** a umožňuje dynamické změny na stránce **bez nutnosti jejího znovunačtení**.
* V dnešní době lze použít i pro tvorbu **aplikací, her, API** atd...

![[Pasted image 20250324174711.png|center|200]]
<br><br>
* ### Co JavaScript umožňuje pro tvorbu webů?
	* **Reagovat na uživatele** – Kliknutí, pohyb myší, stisk klávesy
	* **Měnit obsah stránky** – Přidávat/skrývat text, obrázky, tlačítka
	* **Animovat prvky** – Měnit barvy, posouvat objekty, plynulé efekty pomocí kódu
	* **Pracovat s formuláři** – Validace vstupů, odesílání dat na server
	* **Komunikovat se serverem** – Načítání dat bez znovunačtení stránky (AJAX, Fetch API...)

* ### Příklad implementace:
	 * Tento kód mění barvu `<div>` po kliknutí na tlačítko.
	 * V HTML je nutné definovat soubor `script.js` pomocí `<script src=""></script>` nebo psát kód přímo uvnitř.
	
		```html
		<!DOCTYPE html>
		<html lang="cs">
		<head>
			<meta charset="UTF-8">
			<meta name="viewport" content="width=device-width, initial-scale=1.0">
			<title>Ukázka JavaScriptu</title>
			<style>
				body { font-family: Arial, sans-serif; text-align: center; margin-top: 50px; }
				#box { width: 200px; height: 200px; background-color: lightblue; margin: 20px auto; }
			</style>
		</head>
		<body>
			<h1>JavaScript Interakce</h1>
			<button id="btn">Klikni na mě</button>
			<div id="box"></div>
			
			<script src="script.js"></script> <!-- Implementace JavaScript souboru -->
		</body>
		</html>
		```

		```js
		document.getElementById("btn").addEventListener("click", function() {
			let box = document.getElementById("box");
			box.style.backgroundColor = box.style.backgroundColor === "lightblue" ? "red" : "lightblue";
		});
		```

---

## Editory (VS Code)
![[Pasted image 20250331204845.png|center|150]]
* **Editory kódu** jsou **nástroje určené pro psaní a úpravu programového kódu**. Jsou obvykle lehké, rychlé a zaměřené především na práci s textem. 
* Na rozdíl od **integrovaných [[Vývojové prostředí|vývojových prostředí (IDE)]]** nenabízejí pokročilé funkce, jako je **automatická kompilace, pokročilé ladění nebo integrované nástroje pro správu projektů**.
* I když je VS Code **v základu lehký**, jeho **skutečná síla spočívá v rozšířeních**. Pomocí **Marketplace** si lze nainstalovat pluginy pro další programovací jazyky, nástroje pro formátování kódu, vylepšené našeptávání nebo dokonce podporu pro vývoj v Dockeru a WSL
* První vydání **Visual Studio Code** v roce **2015** společností **Microsoft**.
![[Pasted image 20250331205412.png|center|600]]

* ### Hlavní funkce Visual Studio Code:
	* Jednou z největších výhod VS Code je podpora **IntelliSense**, což je **chytré našeptávání kódu**. Pomáhá nejen s doplňováním funkcí a proměnných, ale také umí nabízet kontextové návrhy na základě knihoven a frameworků, se kterými pracujete.
	* Další důležitou funkcí je **integrovaná podpora pro Git**, která umožňuje verzování kódu přímo v editoru. Můžete snadno provádět **commit**, sledovat změny a spravovat repozitáře, aniž byste museli používat samostatné aplikace.
	* VS Code také obsahuje **vestavěný debugger**, který pomáhá při hledání chyb v kódu. Podporuje různé jazyky, například JavaScript, Python nebo C++, a umožňuje nastavování breakpointů, sledování hodnot proměnných nebo krokování kódu.

---

## Frameworky (Bootstrap, React)
* Framework je **soubor knihoven, nástrojů a pravidel**, které **usnadňují vývoj** softwaru tím, že **poskytují hotové funkce a strukturu** pro konkrétní typ aplikace. 
* Cílem frameworku je převzetí typických problémů dané oblasti, což umožní, aby se vývojáři mohli soustředit pouze na své zadání. Například tým, který používá Apache Struts k vývoji webových stránek pro banku, se může zaměřit na to, jak se budou provádět bankovní operace, a ne jak zajistit bezchybnou navigaci mezi jednotlivými stránkami.
![[Pasted image 20250414211721.png|center]]

* ### Bootstrap
	* Je svobodná a otevřená **sada nástrojů kaskádových stylů (CSS)** pro tvorbu webu a webových aplikací. Obsahuje návrhářské **šablony založené na HTML a CSS**, sloužící **pro úpravu typografie, formulářů, tlačítek, navigace** a dalších komponent rozhraní
	* Používá **grid systém**, který usnadňuje rozložení prvků na stránce, a nabízí hotové UI komponenty jako tlačítka, formuláře nebo navigační panely.
	<br><br>
	![[Pasted image 20250403205145.png|center|150]]

* ### React
	* Je JavaScriptový front-end framework (přesněji knihovna) vyvinutý Facebookem, který se používá k tvorbě dynamických uživatelských rozhraní. 
	* Pracuje s **komponentovým přístupem**, kde celá aplikace je rozdělena na menší části (komponenty), které mohou být znovu použity. React používá **virtuální DOM**, což zlepšuje výkon aktualizací uživatelského rozhraní.
	<br><br>
	![[Pasted image 20250403205120.png|center|150]]
---

## CMS (WordPress)
* **Systém pro správu obsahu** (CMS) je software zajišťující **správu dokumentů, nejčastěji webového obsahu**.
* Přestává platit to, že se o internetové stránky musí starat osoba s rozsáhlými znalostmi programování.
*  **Editoři nemusí vědět vůbec nic o tom, jak se webové stránky vytváří**. To samozřejmě **velmi snižuje náklady na provoz** webových stránek.
* CMS se uplatní všude tam, kde se obsah často mění, přidává ho více lidí nebo je požadována jeho pohodlná správa.
* Nejpoužívanějšími CMS jsou **WordPress**, **Joomla!** a **Drupal**.
![[Pasted image 20250416202948.png|center|400]]
* ##### Výhody CMS:
	- **Jednoduché ovládání:** Obsah jako texty, obrázky, články nebo celé stránky lze upravovat podobně jako v klasickém textovém editoru.
	- **Rychlé nasazení:** Web není nutné programovat od základu – stačí vybrat šablonu a provést základní nastavení.
	- **Více uživatelů:** Systém umožňuje správu různých rolí (např. administrátor, redaktor, editor) s různými oprávněními.
	- **Pluginy a rozšíření:** Funkce webu lze jednoduše rozšiřovat pomocí doplňků, jako jsou kontaktní formuláře, galerie nebo e-shopové moduly.

* ##### Základní funkce CMS:
	* Tvorba, modifikace publikování dokumentů.
	* Správa diskusí či komentářů, ať už k publikovaným dokumentům nebo obecných.
	* Správa souborů.
	* Správa obrázků či galerií.
	* Kalendářní funkce.
	* Statistika přístupů.

<br><br>
* ### WordPress
	* WordPress je **nejpoužívanější redakční systém** na světě. 
	* Vznikl původně jako nástroj pro blogování, ale dnes je to komplexní platforma **pro tvorbu různých typů webových stránek** – od jednoduchých **blogů až po rozsáhlé firemní prezentace a e-shopy.**
	![[Pasted image 20250416204854.png|center|400]]
	* ##### Výhody:
		* Snadná instalace a správa
		* Obrovské množství šablon a pluginů
		* Komunita a podpora
		* Flexibilita
	
	* ##### Nevýhody:
		* **Zabezpečení:** Kvůli své popularitě je častým cílem hackerů – je nutné pravidelně aktualizovat systém a pluginy.
		* **Náročnost u větších webů:** Při špatné optimalizaci může být web pomalý nebo náročný na serverové prostředky.
		* **Závislost na pluginech:** Některé funkce vyžadují instalaci více pluginů, což může způsobit konflikty a zpomalit web.


---

## Responzivní design
* Jedná se o **způsob stylování HTML** dokumentu, které **zaručí, že zobrazení stránky bude optimalizováno pro všechny** druhy nejrůznějších **zařízení (mobily, notebooky, tablety atd.)**
* Od specifikace CSS3, lze rozpoznat vlastnosti zařízení, na kterém je stránka prohlížena a přizpůsobit tak samotnou stránku a její obsah.
* Flexibilní struktury **se dosahuje pomocí procentních šířek**. Jednotlivé šířky elementů tak **nejsou zadávány v pixelech, nýbrž v procentech.** Takto připravená struktura pak reaguje na různé šířky nejrůznějších zařízení.
![[Pasted image 20250416212158.png|center|200]]
* ### Flexibilní obrázky
	* Technika flexibilních obrázků zajistí, že **obrázky se budou přizpůsobovat stejně tak, jako samotná struktura**. 
	* Aby tohoto bylo dosaženo, **neuvádí se šířka a výška obrázku uvnitř tagu** `<img>`. 
		```css
		img{
			max-width: 100%;
			height: auto;
		}
		```


* ### Media Queries
	* Media Queries se považují za poslední úroveň responzivního web designu. **Jsou to pravidla**, díky kterým **lze měnit stylování dokumentu v závislosti na šířce obrazovky zobrazovaného zařízení.** 
	* Následující stylování bude uplatněno pouze tehdy, pokud šířka prohlížeče na použitém zařízení bude v rozsahu od 660 px do 780 px.
		```css
		@media (max-width: 780px) and (min-width: 660px){
			body{
				background-color: red;
			}
		}
		```
 ---
## SEO, hosting

* ### SEO
	* Jako **optimalizace pro vyhledávače** - Se označují metody, které mají za cíl, aby se **určená URL zobrazovala na předních místech vyhledávačů**. 
	* **Získání přední pozice ve výsledcích** vyhledávání (odkaz na stránku bude zobrazen mezi prvními) **zvyšuje šanci získání četnějších a zároveň cílených návštěvníků**. 
	* Některé techniky SEO se provádí přímo **na dané stránce (on-page SEO), některé mimo tuto stránku (off-page SEO).**
	* **Hodnocení provádí vyhledávač**, toto hodnocení je založeno na **tzv. signálech (struktura, rychlost, obsah, metadata, počty odkazů a podobně)**. 
	* Jednotlivé techniky SEO se příliš neliší dle vyhledávače, ale konkrétní strategie ano
	<br><br>
	* ##### **Základní typy SEO:**
		- **On-page SEO**: úpravy přímo na stránce – správné nadpisy (H1, H2…), klíčová slova, struktura URL, optimalizované obrázky, interní odkazy, responzivita, rychlost načítání.
		- **Off-page SEO**: věci mimo web – hlavně **zpětné odkazy (backlinky)** z jiných důvěryhodných webů.
		- **Technické SEO**: zaměřuje se na to, aby web byl snadno čitelný pro vyhledávače (např. XML sitemap, robots.txt, zabezpečení HTTPS, správné přesměrování…).
		<br><br>
	* ##### **Proč je SEO důležité?**
		- **Více návštěvníků** zdarma z vyhledávačů.
		- **Důvěryhodnost** – lidé důvěřují stránkám, které jsou nahoře.
		- **Dlouhodobý efekt** – dobře nastavené SEO přináší výsledky i měsíce po úpravách.
		<br><br>
* ### Hosting
	* **Hosting** je služba, která poskytuje **výpočetní zdroje a datové úložiště** na vzdáleném serveru připojeném k internetu. Umožňuje **provozování softwarových aplikací, databází, e-mailových služeb** nebo **webových stránek** bez nutnosti vlastnit a spravovat vlastní serverovou infrastrukturu.
	* ##### Typy hostingu:
		1. **Sdílený hosting**
		2. **VPS (Virtual Private Server)**
		3. **Dedikovaný server**
		4. **Cloud hosting**

	![[Pasted image 20250419205619.png|center|400]]
	* ##### Webhosting 
		* Je specifický typ hostingu určený k provozování **webových stránek**. 
		* Levnější než plnohodnotný hosting (VPS).
		- **Uložení souborů webu** (HTML, CSS, JavaScript, obrázky, skripty),
		- Přístup k těmto souborům přes internet (pomocí domény),
		- Běh dynamických technologií (PHP, databáze, atd.).
---

## Zabezpečení (SSL)
* **Secure Sockets Layer** - Je protokol, resp. **vrstva vložená mezi vrstvu transportní (např. TCP/IP) a aplikační (např. HTTP)**, která **poskytuje zabezpečení komunikace** šifrováním a autentizaci komunikujících stran. 
* Následovníkem SSL je protokol Transport Layer Security (TLS).
* SSL certifikát je **digitální certifikát**, který:
	- Potvrdí, že daná doména patří určité organizaci nebo osobě,
	- Umožňuje šifrování dat pomocí veřejného a soukromého klíče,
	- Je vydán tzv. **certifikační autoritou (CA)** – např. Let’s Encrypt, DigiCert, Sectigo…
<br><br>
* ### Princip
	* Ustavení SSL spojení funguje **na principu asymetrické šifry**, kdy každá z komunikujících stran má dvojici **šifrovacích klíčů – veřejný a soukromý**. Veřejný klíč je možné zveřejnit a pokud tímto klíčem kdokoliv zašifruje nějakou zprávu, je zajištěno, že ji bude moci **rozšifrovat jen majitel použitého veřejného klíče svým soukromým klíčem.**
---

## Budoucnost - PWA, AI ve webu

* ### PWA
	* Progresivní webové aplikace (PWA) představují moderní, inovativní přístup k vývoji webových aplikací. Tyto aplikace kombinují **výhody webových stránek s možnostmi mobilních aplikací** (např. práci offline, push notifikace nebo přístup k hardwaru zařízení).
	* Přináší výhody jako j**ednoduché programování** pomocí běžných webových technologií (HTML, CSS, JavaScript), a přitom fungují **podobně jako nativní mobilní aplikace**. Jsou plně kompatibilní s různými platformami (Android, iOS, desktop), takže **není nutné vyvíjet zvlášť aplikace pro každý systém**. Díky tomu se výrazně **snižují náklady na vývoj** a údržbu, a přitom získáš **rychlou, responzivní a snadno instalovatelnou aplikaci**.
	* Nástroje pro vytvoření PWA: **React, Angular, Vue, Ionic, Svelte, Workbox, Vite**.
	![[Pasted image 20250424190856.png|center|300]]
	
* ### AI ve webu
	* Umělá inteligence (AI) je oblast výpočetní techniky, která umožňuje počítačům vykonávat úkoly, které by normálně vyžadovaly lidskou inteligenci. Tato technologie se stále více používá na webu a ve webových aplikacích pro **zpracování přirozeného jazyka**, **rozpoznávání obrazů**, **predikce dat** nebo pro **automatizaci úkolů**.
	* Jedním z největších přínosů AI na webu je **zlepšení uživatelské zkušenosti**. Například díky **doporučovacím systémům** můžeme poskytovat **personalizované návrhy produktů** v e-shopech, což zvyšuje konverzi a spokojenost zákazníků. Další oblastí je **automatizace zákaznické podpory**, kde AI-powered chatboti dokážou rychle reagovat na dotazy uživatelů, aniž by bylo nutné čekat na lidského operátora. Takové aplikace mohou **šetřit čas** a **náklady**, přičemž **poskytují kvalitní službu**.
	* Díky novým technologiím, jako je **TensorFlow.js** nebo **ML5.js**, je možné nasadit modely strojového učení přímo v prohlížeči uživatele, což výrazně zrychluje reakční čas aplikace a snižuje nároky na server.
	 ![[Pasted image 20250424192310.png|center|400]]

---